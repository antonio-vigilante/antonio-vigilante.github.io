Sono Antonio Vigilante, e questa è la pagina per accedere ad alcuni progetti che sto sviluppando su GitHub.

### _dharma

Ho dedicato al Buddhismo due libri: _La luna nell'acqua. Una mappa per perdersi nel Dharma del Buddha_ (Tethis, Torino 2019) e _Le dimore leggere. Saggio sull'etica buddhista_ (Petite Plaisance, Pistoia 2021).
_Dharma_ raccoglie, oltre alla versione digitale del primo dei due libri, traduzioni e analisi dei sutra e riflessioni sul Buddhismo.

### _de rerum natura

Ho cominciato a tradurre Lucrezio in endecasillabi a diciotto anni, in una estate febbrile. Si trattava, allora, di una sorta di apprendistato poetico: traducendo, entravo a fondo nell'opera di un grande poeta e al tempo stesso imparavo a padroneggiare l'endecasillabo (magari per farne poi a meno). Quella prima traduzione è stata inghiottita da una di quelle bocche del nulla che quotidianamente si aprono qua e là. Da qualche tempo ho ripreso. Ancora in endecasillabi. ▶️ [Vai al progetto](https://antonio-vigilante.github.io/lucrezio/)

### _nessi

Sono convinto dell'importanza che i docenti creino materiale didattico ad accesso libero. _Nessi_ è il cantiere di un manuale ad accesso libero di Scienze Umane, per il Liceo delle Scienze Umane, il Liceo Economico-Sociale e chiunque abbia interesse per le Scienze Umane.

---
 _Questo cos'è?_ è la domanda che mi rivolge cento volte al giorno mio figlio Ermes. È la domanda che è dietro quasi tutto quello che leggo e scrivo. 

Il mio blog è [Attraversamenti](http://www.attraversamenti.info)
