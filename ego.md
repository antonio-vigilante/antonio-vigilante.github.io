## Antonio Vigilante

Sono nato troppi troppi anni fa in una città che non ho mai amato e che ho abbandonato da dieci anni. Vivo ora a Siena - una festa cui non sei invitato: eppure bella. Nel 1989 ho visto scomparire un gatto. Poi, qualche anno dopo, s'è spenta una piccola stella. Ho imparato due o tre cose fondamentali, prima che si facesse troppo buio per vedere alcunché.

Amo il sanscrito e il pali, e le colline toscane, e Buxtehude, e la stanchezza che s'apre al delirio: e Ermes e Prajapati. Ho scritto molti libri inutili, e tutto lascia supporre che continuerò a farlo.
